showWord(["","Asosiyasyon ekriven ki enterese nan devlopman literati Kreyòl Ayisyen. Okòmansman Sosyete Koukouy te youn nan branch AMouvman Kreyol@. Apre arestasyon manm Mouvman Kreyol yo, Jan Mapou, Jozèf Kristòf ak kèk lòt mounn ankò aktivite yo te sispan. An 1979 aktivite Sosyete Koukouy reprann nan Nouyòk. Prensipal travay Sosyete Koukouy se bay literati kreyòl la eskanp nan domèn pwezi. Se gras ak travay rechèch manm Sosyete koukouy yo nou vin gen modèl pwezi tankou wongol, zwing, pwent, lomeyans, imajis, pwezigram eksetera. Nan àne 1984 Sosyete Koukouy vin gen yon branch nan Kanada. Fondatè branch sa a se Manno Ejèn, Jilyo Janpyè ak Mikèlanj Ipolit (Kaptenn Koukouwouj). Nan àne 1987 vin gen Sosyete Koukouy Miyami. Fondatè li se Jan Mapou, Kiki Wainwright, Yolann Toma elatriye. Sepandan se travay solid Koukouy Miyami yo nan teyat ki vin konvenk DADE COUNTY nan Florid rekonnèt jounen 20 novanm 1994 kòm jounen Sosyete Koukouy."
])