showWord(["np.","Istoryen Ayisyen ki fèt nan ane 1876 nan Grannrivyè Dinò. Li te Sekretè Legasyon Peyi Ayiti nan Wachinnton nan ane 1909. Li te Chaje Dafè pou peyi Ayiti nan peyi Lafrans. Li retounen nan peyi a nan ane 1917. Nan ane 1919 li pibliye liv ki rele ALa Vocation De L'Elite@ la. Li te vin pwofesè istwa nasyonal ak enstriksyon sivik nan Lise Petyon. Li diplome kòm doktè nan fakilte medsin nan peyi a nan ane 1923. Nan ane 1928, li soti liv Ainsi Parla L'Oncle la, ki konsidere kòm youn nan liv ki pi enpòtan li pibliye. Nan ane apre a, 1929, li pibliye Une Etape de L'Evolution Haitienne. Praysmas te kont okipasyon meriken nan peyi a epi li te fè konnen sa klèman. Li te renonse kandidati li kòm prezidan peyi a pou fasilite Estenyo Vensan monte. Nan ane 1941, Praysmas te vin senatè. Apresa, nan ane 1946, li te vin Sekretè Deta Relasyon Eksteryè. Apre sa, li te vin anbasadè nan Repiblik Dominikèn. Li ekri sou relasyon ant Ayisyen ak Dominiken nan La République d'Haiti et la République Dominicaine ki soti nan ane 1953. Nan ane 1956, pou fete 80 ane li, entelektyèl ayisyen yo te fè soti yon liv pou lwanje li. Apre evenman sa a, Praysmas te ale travay kòm anbasadè Ayiti nan ONI, li te vin sekretè deta Relasyon Eksteryè ankò anvan li te vin tounen anbasadè Ayiti nan peyi Lafrans. Dr Praysmas mouri nan mwa mas 1968. Msye te pouse endijenis la, kilti nou an ak fòlklò nou an anpil. Li te fonde Biwo Etnoloji Ayiti a."
])