showWord(["np.","Peyi nan Karayib la, li kole ak Repiblik Dominikenn, li fè pati Gwo Antiy yo.  Ayiti vle di peyi kote gen anpil mòn, anpil montay wo. Ayiti gen yon popilasyon 7,6 milyon an 1999. Nan lan 2025 yon prevwa popilasyon an ap rive 11,4 milyon moun. 64 pousan moun yo viv nan kominote riral. An mwayèn gason mouri bò laj 51 ane alòske fi mouri bò laj 56 àne. 55 pousan moun yo pa konn li ak ekri. An mwayèn, lajan moun fè nan yon ane pa depase 410 dola pa tèt. Nan lavil 65% moun bonjan pòv, alòske andeyò se 81 pousan an moun yo ki pòv. Pou kesyon dlo pou bwè, 60 pousan moun yo bwè dlo ki pa bon pou moun bwè. Ak tout difikilte materyèl sa yo, Ayiti se yon fòs kiltirèl non sèlman andedan men tou nan peyi karayib yo kote vwazen yo renmen mizik, atizana ak pwezi ayisyen. Ayisyen nan dyaspora kontribye nan pwodiksyon kiltirèl kote li ap viv la."
])