showWord(["np. ","(1900-1952) Atlèt Ayisyen estra-òdinè ki te patisipe nan plizyè konpetisyon olenpik. Li fèt nan vil Kavayon an 1900. Li te gen yon meday Ajan pou pèfòmans li nan Vòltij-an-Longè nan konpetisyon olenpik Amstèdam. Li te rive sote 7m58. Apresa nan ane 1928 li te patisipe nan chanpyona mondyal nan vil Pari (Paris) nan peyi Lafrans epi, se la li te bat rekò mondyal Vòltij-an-Longè, lè li sote 7m93. Sa te pran dizan anvan yon moun te resi depase rekò sa-a ofisyèlman. An 1932 li genyen meday lò nan konpetisyon olenpik Los Anjèl (Etazini). Msye patisipe nan plizyè espò (foutbòl, tenis, , vòltij-an-longè, Vòltij-an-wotè) epi li bay bèl pèfòmans nan tout. Non misye nan AGuinness Book of Olympic Records@. Anplis li te komèsan (li te gen otèl Savwa sou Channmas), politisyen (li te depite Aken). Tout moun te konnen non msye nan peyi a, li te jwe foutbòl nan Resin. Gen yon estad nan Pòtoprens ki pote non Silvyo Katò. Silvyo Katò mouri Pòtoprens 21 Jiyè 1952."
])