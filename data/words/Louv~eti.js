showWord(["np. "," Nèg vanyan, yon ansyen esklav ki òganize aktivite militè pou libere lòt esklav sou tè peyi Ayiti. Li fèt an 1743. An 1794, msye te vin kòmandan alatèt 4000 solda sou dominasyon peyi Espay. Msye se moun ki kanpe premye konstitisyon Ayiti, anvan endepandans, epi li nonmen tèt li gouvènè jeneral avi. Tousen mouri Anfrans, nan yon fò ki rele Fòdejou, kote Napoleyon te fèmen l. Yo te resi arete l paske Leklè twonpe msye, fè dappiyanp sou li epi voye l Anfrans. Lè yo ap depòte msye li di: Menm si nou voye mwen ale lit pèp la pap janm fini, paske libète se tankou yon pye bwa ki gen rasin li fon nan tè. Lè ou koupe pye bwa a, rasin yo repouse pi vanyan. Msye te gen rezon. Nèg yo leve pi vanyan jis yo rive libere Ayiti epitou aboli lesklavaj. Jodi a Ayisen ap lite toujou, men lit la se pa kont esklavaj, se kont diktati ak kont abi yon gwoup ap fè sou lòt gwo gwoup."
])