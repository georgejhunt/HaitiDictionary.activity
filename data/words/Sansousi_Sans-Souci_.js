showWord(["","Yon kokenn chenn palè bò Okap wa Anri Kristòf te fè bati pou li. Kristòf te renmen teknoloji Alman yo se sa ki fè li te fè bati palè sa a tankou palè Pòsdam (Postdam Palace) Frederik II nan peyi Pris la. Palè a gen twa etaj, chak etaj gen 23 fenèt. Li bati sou 8 kawo tè, plen jaden alantou l. Se la Kristòf te kouwone wa, se la tou li touye tèt li. Tranblemanntè 1842 a te kraze yon pati nan palè a. Li rete kraze pandan lontan, san yo pat repare l. Inesko te bay yon finansman pou yo repare l nan ane 1985. Gen yon gwoup achitèk ki gen alatèt yo Albè Mangonèz ki fè reparasyon yo."
])