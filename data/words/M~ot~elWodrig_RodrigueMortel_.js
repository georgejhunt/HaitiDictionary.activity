showWord(["np. ","Doktè nan medsin, espesyalis nan rechèch sou kansè matris, jinekològ, administratè, dyak katolik, ekriven. Li fèt Senmak epi li etidye medsin nan lekòl-de-Medsin Ayiti. Li te pati al fè espesyalizasyon Okanada ak Ozetazini. Li travay nan Inivèsite Ozetazini nan domèn jinekoloji, rechèch ak ansèyman. Li devlope yon metòd pou trete moun ki gen kansè iteris (matris) ak òmòn alòske tout moun ap sèvi ak radyoterapi osinon chimyoterapi. Gen anpil chèchè nan domèn kansè matris ki panse metòd doktè Mòtèl devlope a ap vin adopte toupatou sou latè kote gen teknoloji pou trete kansè. Lè metòd la rive la Doktè Mòtèl ap vin elijib pou resevwa nominasyon pou Pri Nobèl, paske travay li ap gen yon enpak sou lavi tout moun, toupatou. Doktè Mòtèl pibliye anpil atik akdemik nan plizyè jounal. Li ekri tou yon otobiyografi. Doktè Mòtèl resevwa plizyè meday entènasyonal nan domèn li. Li al Ayiti souvan pou patisipe nan fòmasyon doktè ak etidyan medsin. Li ap fè demach pou li jwenn resous pou li bati yon lekòl Senmak konsa jèn ki sot nan vil la ka gen chans pou aprann li ekri epitou aprann yon metye. "
])