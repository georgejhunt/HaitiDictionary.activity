showWord(["","Vil nan depatman sidès ki bay plizyè powèt (Rene Depès), plizyè atis (Prefèt Difo). Zòn Jakmèl la bay anpil kafe. Jakmèl fonde an 1698 nan yon espas endyen ki te rele Yakimèl (ki vle di dlo). An 1998, Jakmèl te gen 300 ane. Nan ane 1806, Miranda, yon revolisyonè ki soti Venezyela te vin Jakmèl, se pandan li te la li te kreye banyè liberasyon Venezyela. An 1816, Boliva te vin Jakmèl pou li prepare lagè liberasyon. Lè li te ap repati, plizyè sòlda pati ak li pou al ede li epi tou prezidan Petyon te ba li rasyon ak lajan pou ede li. An 1896 te gen yon gwo dife ki detwi vil la. Li vin rekonstwi ak achitekti ki gen kouny e. Premye kote yo enstale sistèm distribisyon elektrik Ayiti osinon sou zile se te Jakmèl an 1908. Premye sal sinema Ayiti se te Jakmèl. An 1990 gen apeprè 15, 000 moun ki rete nan vil Jakmèl."
])