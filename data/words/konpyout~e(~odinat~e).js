showWord(["n.","Machin elektwonik pou kalkile, ògànize epi transfòme enfòmasyon. Jak achte yon konpyoutè pou li ekri, fè kontablite, fè mizik, fè desen epi pou ede l nan etid li. Pou chak aplikasyon sa yo li sèvi ak yon pwogram òdinatè espesyal.Gen plizyè kalite pwogram pou esplwate konpyoutè, gen program pou manipile mo... se program pou ede moun ekri tèks ak dokiman. Depi se lèt, devwa, liv, tout sa ki gen lèt ak chif ka fèt ak tip pwogram sa yo. Pwogram pou manipile mo ede yon moun pou li tape, korije, re-ògànize dokiman. Sa ki ekri a parèt sou ekran konpyoutè a epi ou ka enprime li lè ou kòmande konpyoutè a pou voye dokiman an ba printè a. Gen pwogram kipèmèt ou ajoute desen ak foto nan dokiman an. ekzanp, Word, WordPerfect. Gen pwogram pou manipile epi kalkile chif... yo sèvi pou fè tout kalite kalkil senp ak kalkil konplike. Kèk ekzanp pwogram se Excel, Lotus. Gen pwogram pou manipile lis (lis mo, lis moun, lis machin), ekzanp, Access, Dbase eltr. Gen pwogram pou manipile imaj ak desen, tankou Corel Draw, Ilistratè, Photoshop.. eltr. Gen plizyè aparèy ki ka konekte ak ak bwat elektwonik (sèvo) yon konpyoutè. Chak aparèy sa yo gen fonksyon pa yo. Gen ki la pou antre enfòmasyon alòske genyen ki la pou soti enfòmasyon.Pa ekzanp, klavye a ka konekte pou antre mo ak chif ak kòmann (antre enfòmasyon). Monitè a konekte pou pèmèt nou wè tout chanjman nou ap fè nan yon dokiman (soti enfòmasyon). Printè a la pou pèmèt nou soti enfòmasyon, mete li sou papye. Gen divès kalite enfòmasyon moun ta renmen mete sou konpyoutè. Yon mizisyen ta renmen mete mizik li, yon ekriven ta remen mete dokiman li, yon aviyatè ta renmen mete enfòmasyon vwayaj li, yon komèsan ta renmen mete envantè ak kontablite. Kòm gen diferan bezwen gen diferan aparèy pou satisfè itilizatè yo. Lè yon moun fin mete enfòmasyon pa li sou konpyoutè a, li ta renmen jwenn li apre pou li kapab fè chajman ladan l. Se sa ki fè konpyoutè bezwen epi gen memwa. Gen plizyè jan pou konsève enfòmasyon. Ou ka kite li nan memwa konpyoutè a, men tou ou ka retire l mete nan yon diskèt regilye osinon nan yon diskèt konpak (CD). An rezime konpyoutè se yon zouti pou transfòme enfòmasyon. Enfòmasyon se lèt ak chif ki anndan konpyoutè. Pou li transfòme enfòmasyon, li melanje, kalkile, deplase, klase, konsève, efase, ajoute, selon kòmann yo ba li. Gen konpyoutè ki fèt pou yon sèl moun sèvi alafwa. Se konpyoutè pèsonèl (PC). Li tou vini ak yon klavye, yon monitè (ekran) ak yon sourit."
])