showWord(["np. ","Ekriven, womansye, dramatij, edikatè, kontab, diplomat. Li koni plis pou woman li ekri. Li fèt Miragwàn nan ane 1873, li vin Pòtoprens nan ane 1883 epi li al lekòl nan Kolèj Senmasyal. Apresa li al kontinye etid li nan peyi Lafrans. Li retounen Ayiti ane 1894, li travay kòm kontab nan Depatman Finans. Li marye ak Mari Peskay an 1896. Nan ane 1904 li travay kòm pwofesè istwa ak literati nan Lise Petyon. Pita li vin diplomat, sekretè deta nan Depatman Edikasyon, dramatij eltr. Nan tout liv li ekri gen yon sijè ki toujou parèt, se jan ayisyen aji lè yo gen pouvwa osinon lè yo ta renmen gen pouvwa... se jan boujwa osinon aspiran boujwa manipile tout moun ak malis epi ipokrizi pou yo ka rive kote yo vle rive. Fènan Ibè mouri nan ane 1928. An 1988 plizyè nan liv li yo te vin re-enprime. An 1998 youn nan woman Ibè yo, Simulacres tradui an Kreyòl. Pami liv li ekri yo gen, AUne Mulatresse, Fille de Louis XIV@ (1901); ASena@ (1905); ALes Thasar@ (1907); ARomulus@ (1908); AMasques et Visages@ (1910)."
])