showWord(["np. ","1912-1998. Ekriven, edikatè, jounalis, li fèt Grangozye 13 Mas 1912. Li etidye nan lise Penchina (Jakmèl) ak lise Petyon (Pòtoprens). Li etidye dwa Ayiti apresa li pati ale Ozetazini. Li diplome nan edikasyon nan inivèsite Koloumbya Ozetazini. Li te retounen Ayiti. Li te chèf Divizyon nan Ministè Edikasyon Piblik an 1941. Pita li te vin direktè jeneral nan ministè-a. Li te pran lekzil kite Ayiti nan ane 1958 epi travay nan plizyè peyi Afriken pandan pase ventan. Li te travay pou UNESCO nan peyi Ghana apresa li te travay pou Ministè Lakilti nan peyi Senegal. Li te vinn viv Ozetazini, nan Miyami an 1981. Misye te louvri vàn literati kreyòl la lè li te parèt ak Dyakout (1951). Li retire monopòl literati ayisyen nan lang Franse. Detèminasyon Morisseau-Leroy pou pouse lanng kreyòl la pa gen parèy. Se sa tou ki lakòz misye vin tounen yon lejann vivan pou literati kreyòl ayisyen an. Li ekri an Kreyòl an Fransè epi travay li yo tradui nan lòt lang, men se travay misye fè nan lang kreyòl la ki ba li tout glwa li. Lis zèv Moriso Leroy long anpil. Moriso mouri Miyami, Ozetazini, 5 Septanm 1998, li te gen 86 zan. Pami liv li yo gen: Recolte, (1946), Jaden kreyòl, pwezi; Wa Kreon (Kreyon), teyat; Antigòn, teyat; Ravinodyab, kont (1982 Lamatan); Vilbonè, kont, 1982; Dyakout 1-2-3, pwezi (1983)."
])