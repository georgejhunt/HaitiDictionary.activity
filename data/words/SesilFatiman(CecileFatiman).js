showWord(["np. ","yonn nan prensipal oganizate seremoni Bwa Kayiman. Se te yon Kongrè pou deside kouman nèg t ap fè pou soti anba grif lesklavaj. Esklav ki soti Lafrik ginen nan Sen Domeng te reyini jou sa a. Nan seremoni an yo te sakrifye yon kochon, se Cecile Fatiman ki te responablite mete kouto nan zantray li. Lè sa a Cecile te yon jèn fanm, li te gen yon rad blanch sou li. Cecile te yon mambo, pitit yon nègès afrikèn ak yon kolon ki soti nan peyi Corse. Cecile te vin madanm Louis Michel Pierrot ki te kòmande batayon militè nan Vertières epi ki te vin prezidan Ayiti annapre. Cecile Fatiman t ap viv okap. Li mouri nan laj 112 lane. "
])