showWord(["","Sistèm ki rasanble tout nè yo ansanm. Tout sistèm nan kò nou ak tout ògàn yo ap travay, san nou pa bezwen ap panse sou kisa pou nou fè pou yo mache. Men gen yon kominikasyon ki fèt ant yo. Se sèvo a ki santral kominikasyon sa a. Selil sèvo yo, yo rele yo newon. Yo kominike youn ak lòt ak yon seri pwodui chimik tou piti youn voye bay lòt. Lè mesaj la rive jwenn sèvo a, sèvo a reponn epi voye repons lan tounen ale kote enfòmasyon an te sòti. Se konsa sèvo-a di tou patou kisa pou yo fè.Sèvo a se pati prensipal sistèm nè-a. Li kontwole ni aktivite otonòm (tankou respirasyon, sikilasyon san ak dijesyon), ni aktivite volontè tankou mache, pale, panse. Sèvo a peze apeprè twa liv. Sèvo a gen twa pati prensipal; gen serebwòm (pati ki pi gwo nan sèvo-a) ki gen de pati (emisfè) pati goch ak pati dwat. Serebwòm nan patisipe nan panse, aprann, konprann, rezone; apresa gen serebelòm (sèvelè) ki gen de emisfè (pati) tou, li patisipe nan kowòdinasyon Miskilati volontè yo; apresa gen Amedoula@ (mwèl epinyè) se pati nan sèvo a ki kontwole aktivite otonòm tankou batmann kè, respirasyon eltr."
])