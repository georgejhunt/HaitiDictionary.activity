showWord(["np. ","Yon ansyen esklav ki fèt Ayiti an 1766 nan yon plantasyon kann pandan tan lakoloni. An 1787, li te gen okazyon ale Nouyòk ak pitit kolon ki te mèt plantasyon an. Li te vin libere epi te travay kòm kwafè. Li devlope lòt biznis jistan li te vin rich. Li te yon moun ki gen lafwa, epi li te onèt. Li pat kite richès avegle li. Li te ede moun ki pòv. Li te bay anpil lajan nan legliz katolik. Li ede pou rekonstwi legliz Senpyè apre yon dife te boule legliz la. Li ede ranmase lajan pou konstwi Katedral Sen Patrik nan Manatann. Men lè katedral la fin bati gen moun ki te eseye anpeche l antre paske li te nwa. Men lè moun alatèt yo tande sa, yo fè efò pou Tousen kontinye antre nan legliz la. Lè Pyè Tousen mouri 30 Jen 1853, plizyè jounal nan Nouyòk ekri kichòy sou lavi msye. Pou ekzanp li nan lavi lòt moun ki gen difikilte, Pap JanPòl2 nonmen Pyè Tousen Avenerab@ annatandan pou yo vin nonmen li Sen Tousen."
])