showWord(["np. ","1906-1994. Medsen, espesyalis nan òtopedi, pwofesè nan lekòl Demedsin. Li fèt Okay 5 Novanm 1906. Papa li se te Veri Myo (Verrus Miot) manman li se te Emilya Polen (Emilia Paulin). Manman li mouri lè li te gen dezan. Papa li re-marye ak Nefil Montana-Badou ki elve Antenò. Li fè etid primè kay frè Okay epi etid sekondè nan lise Filip Gèrye Okay ak Lise Petyon Pòtoprens. Li soti loreya nan promosyon filozofi epitou li resevwa meday ofisyèl kòm loreya epitou pwofesè li, Lorimè Deni pote li sou zèpòl soti depi nan biwo edikasyon nasyonal rive nan lakou lise Petyon. Apresa li te al nan lekòl Demedsin, li diplome 31 Jiyè 1931 kòm loreya pwomosyon 1931 an, prezidan Estenyo Vensan ba li yon pri espesyal kòm loreya. Li travay nan plizyè lopital nan peyi a, apre, li te al etidye an Frans ak Ozetazini pou espesyalizasyon nan òtopedi. Li marye nan ane 1938 ak Kamèn Larak, yo fè nèf pitit. Li pran retrèt li an 1984. Li mouri Pòtoprens, an Jen 1994."
])