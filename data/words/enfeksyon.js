showWord(["n. ","Envazyon mikwòb ki bay maladi nan kò moun osinon nan kò bèt. Pou trete enfeksyon doktè preskri antibyotik. Men tout moun epi espesyalman moun ki ap travay nan lopital, nan sanatoryòm, nan klinik ak nan nepòt sèvis ijyèn, restotan elt. gen responsablite pou yo prevni enfeksyon. Yo dwe pran konsyans sou sa yo ap fè, kilè yo dwe pran prekosyon epi ki kalite prekosyon yo dwe pran nan tout sitiyasyon. Nan klinik, nan nèsin-om ak nan lopital nou atann nou tout anplwaye ap pratike ASEPSI MEDIKAL (asepsi vle di ki pa gen mikwòb ki ka bay maladi). Se yon seri abitid ak prekosyon pou anpeche mikwòb pwopaje. Fò nou konnen, ti neglijans kapab pwopaje mikwòb epi mete sante, sekirite osinon lavi moun an andanje. Men se pa tout, ou menm tou ou ka met pwòp sante pa ou andanje si ou neglijan osinon si ou pa pran prekosyon ou dwe pran. Gen kèk abitid senp tankou lave men ak savon anvan epi apre kontak ak tout pasyan kapab diminye osinon anpeche mikwòb pwopaje. Yon enfeksyon ka lokal (nan yon pati espesifik) osinon sistemik (nan tout sistèm kò a). Men kèk siy enfeksyon... Lafyèv, doulè osinon yon kote ki vin mou, fatig, pa gen apeti, noze, vomisman, dyare, lagratèl, anflamasyon yon kote ki wouj, pi nan yon maleng. Chenn enfeksyon; pou enfeksyon avanse, fò gen... yon sous (patojèn), yon metòd pou li transmèt, (kontak, nan lè, tous estene, manje kontamine, dlo, bet, moustik, kiyè, fouchèt, pansman, ekipman takou vaz, peny), yon pòt pou li antre, yon rezèvwa (kote li santi li byen pou li viv epi miltipliye tankou yon moun osinon yon bèt), yon moun ka yon rezèvwa kanmenm mennsi li pa gen siy enfeksyon. Yon moun ki enfekte epi ki pa gen oken siy se yon pòtè [li pote jèm nan men li pa malad], yon pòt pou li sòti, (tankou nan respirasyon, nan pipi, nan poupou, nan sèks, nan blesi, nan maleng, sou po, nan san), yon sistèm ki fèb (laj, nitrisyon, fatig, medikaman, maladi, blesi eltr). Enfeksyon nozokomyal se enfeksyon moun pran nan lopital nan klinik, nan terapi, nan laboratwa, nan sal operasyon ak lòt kote moun malad ale."
])