showWord(["","sistèm ki responsab pou antre lè nan poumon epi transfere oksijèn anndan kò epi mete gaz kabonik deyò. Kijan oksijèn fè rive nan san moun? Se yon bagay ki byen senp, paske nou fè li tout tan, men se yon bagay ki estra-òdinè tou lè pou nou esplike li. Lè nou respire, nou rele lè nan nen nou (pafwa nan bouch nou) lè sa a pase nan yon tib ki rele trache epi li ale divize an de pati pou antre nan poumon an (poumon an gen de lòb, lòb goch ak lòb dwat). Anndan poumon an lè a vin pase nan plizyè ti branch (tankou branch yon pye bwa) jiskaske li rive nan yon seri grap sak yo rele alveyòl. Se nan alveyòl yo oksijèn ki nan lè a pase al jwenn selil san yo. Se nan alveyòl yo tou selil san yo al jete gaz kabonik li pote soti nan selil kò a. Nou respire 3300 (twamil twasan) galon lè nan yon jounen. Lè nou respire, lè ki soti nan nen nou (ekspire) soti ak yon vitès prèske egal ak 4 mil-alè, lè nou estène lè a soti ak yon vitès ki prèske egal ak vitès yon siklòn. "
])