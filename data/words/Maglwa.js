showWord(["np. ","Militè, ansyen Prezidan Aiyiti. Li fèt Pòtoprens 19 Jiye 1907. Papa li Eugène Magloire te militè. Manman li te Philomène Mathieu. Li te gen sèt frè ak sè ki nan menm kay avèl epitou papa l te gen senk pitit deyò. Paul Eugène Magloire te fè etid primè li Okap lakay frè katolik. Li al lekòl segondè nan Lise Filip Gèrye. Apresa li te ale lekòl militè. Li marye ak Yolette Leconte epi yo fè senk pitit. Lè gouvènman Lescot tonbe an Janvye 1946, li te nan yon jent militè epi li te minis delenteryè nan jent lan. Lè Estime vin prezidan, li te vin pi enpòtan toujou nan lame. Li rive vin prezidan Ayiti an 6 Desanm 1950. Li te vin prezidan apre yon koudeta militè kont Estime, kòm li manm yon gouvènman pwovizwa, lè vin gen eleksyon li pote tèt li kandida epi li vin prezidan. Li pati kite Ayiti 13 desanm 1956 apre li te gen anpil presyon ak yon grèv jeneral pou pwoteste kont enjistis gouvènman li. Dabò li te ale Jamayik. Apresa, li te ale Ozetazini."
])