showWord(["np.","Agwonòm, komèsan, politisyen Ayisyen, Prezidan Ayiti. Li fèt Pòtoprens 17 Janvye 1943. Li te elèv lekòl nan kolèj Sen Masyal ak Jòj Mak. Papa li te yon Agwonòm, ansyen minis agrikilti ki te pran ekzil ak fanmi li nan àne 1963. Rene Preval te etidye agwonomi nan peyi Bèljik, jeyotèmi nan peyi Itali. Li te rete Nouyòk. Li te retounen Ayiti an 1975. Li te travay nan INAREM (Enstiti Nasyonal Resous Mineral). Nan ri Katkalen (ri Travèsyè) li te gen yon boulanjri ak lòt asosye. Li te patisipe nan aktivite pou ede timoun nan lari jwen travay, kote pou yo rete epitou pou yo ale lekòl. Li te premye minis sou gouvènman Aristid. Lè te gen yon koudeta kont gouvènman Aristid la, li pati ale Wachintonn. Li retounen an 1994 ak Prezidan Aristid, apresa li vin direktè FAES (Fon asistans Ekonomik ak Sosyal). An 1995 li vin kandida ABò tab la@ pou reprezante pati politik Lavalas nan eleksyon pou prezidan Ayiti 16 Desanm 1995, li pase. Li vin prezidan Ayiti, inogirasyon fèt 7 Fevriye 1996."
])