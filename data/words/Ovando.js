showWord(["np.","Gouvènè ki soti nan peyi Lespay ki te vin ranplase Bobadiya nan Ispayola nan mwa avril 1502. Ovando te di anpil. Pou li te ka atenn objektif li ki te devlope Ispayola leplis posib, li te pran kontwòl tout kasika yo, sitou Zaragwa ak Igwe ki te endepandan toujou.  Se sou Ovando tout moun ki te alatèt òganizasyon endyen nan Ispayola, tankou Anakawona ak Kotibana vin pèdi lavi yo. Tout endyen ki rete yo vin mouri, swa akòz travofòse a ki te twòp pou yo osnon akòz yon epidemi varyòl ki te vin anvayi koloni an. Se sou Ovando premye nwa yo kòmanse debake nan Ispayola kòm esklav pou ranplase endyen yo."
])