showWord(["","1. Np. Non yon vilaj nan depatman sant. 2. Non yon estasyon idwoelektrik ki tou pre vilaj pelig la. Yo fè yon gwo dig (baraj) pou akimile dlo nan yon gwo basen. Yo sèvi ak baraj dlo a pou vire tibin ak jeneratè elektrik pou pwodui elektrisite. Anplis, dlo baraj la sèvi tou pou wouze jaden nan zòn nan. Yo te planifye li pou baraj la te kapab kenbe 328 milyon mèt kib dlo. Li te koute 30 milyon pou yo te bati l. Kapasite izin nan se 50 megawat MW. Izin sa a sèvi pou bay kouran nan zòn nan men li sèvi sitou pou bay kouran nan Pòtoprens. Izin nan gen pwoblèm ki fè yo oblije fèmen plizyè fwa nan yon ane. Yon pwoblèm ki difisil pou yo rezoud se kantite sab ki antre nan basen an depi izin nan te koumanse mache. Pat gen yon pwogram pou yo netwaye l regilyèman. "
])