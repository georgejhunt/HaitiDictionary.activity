showWord(["","Atis ki fèt Kwa-Dè-Boukè, 27 Janvye 1937. Non ekriven li se Koralen. Li se powèt popilè nan dyaspora, sitou Boston ak Ayiti. Li te viv Plezans lè li te timoun.An 1962, li pati kite Ayiti ale Ozetazini. Se yon atis angaje ki sèvi ak plim, chante ak kont pou konbat lenjistis osinon pou sèvi nan lopozisyon. Li ekri yon liv pwezi ki rele Flè Dizè (1982), plizyè pyèsteyat nan lang kreyòl, angle ak fransè. Koralen se yon aktè, se yon dizè, yon bon mizisyen, yon sanba. Lè li ap di yon pwezi, lè li ap chante, lè li ap jwe teyat, tout pawòl, tout son ki sòti nan bouch li tankou yon boukè lespwa. Menm jan ak chante li konpoze yo, pwezi nan Flè Dizè louvri pòt rèv sou peyi Dayiti. Li retounen al viv Ayiti nan lane 90 yo. Li kontinye aktivite kiltirèl nan radyo, nan televizyon. "
])