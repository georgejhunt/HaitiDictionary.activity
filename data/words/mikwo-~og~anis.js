showWord(["n. ","Mikwòb; Mikwo-òganis (mikwo [piti-piti] ak òganis [plant, bèt, moun]) se yon seri ti ògànis nou pa kapab wè ak je nou. Nou jwenn mikwòb tou patou, nan lè a, nan manje, nan bouch nou, nan nen nou, nan lestomak nou, nan trip nou, nan poupou nou, sou po nou. Nou jwenn yo nan tè, nan dlo, sou bèt, sou rad nou, sou zouti nou ap manyen. Mikwòb ki bay enfeksyon yo se patojèn. Mikwòb ki pa bay enfeksyon se mikwòb non-patojèn. Gen kat tip mikwo-òganis: Bakteri (jèm); Fonji (dyondyon kileve sou plant ak sou po moun [mayas, bòkyè]; Pwotozowè [tankou mikwo-ògànis ki nan san moun ki gen malarya]; viris [takou viris ki nan san moun ki gen sida]. Moun pa ka wè mikwo-òganis yo san mikwoskòp."
])