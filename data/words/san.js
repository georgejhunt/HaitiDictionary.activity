showWord(["n. ","Likid wouj ki gen selil blan, selil wouj ak plasma ki sikile nan kò soti nan kè ale nan atè ak kapilè pou al nan tout ògàn ak tisi ki nan kò a epi retounen nan venn. San pote oksijèn òmòn ak fòtifyan, fè yo sikile poupatou. San netwaye kò a tou paske li pran dechè ki na ògàn yo pou ale filtre nan ren, nan fwa, nan poumon eltr. Yon selil san viv pandan twa mwa apeprè epi li fè tout tou kò nou pandan 130,000 fwa. Gen plizyè kalite selil nan san. Gen selil wouj ki pote oksijèn toupatou epi ki retire gaz kabonik pou voye deyò, gen selil blan ki pwoteje kont maladi; lè yon selil blan kwaze ak yon mikwòb ki ta vle bay maladi, selil blan yo antoure mikwòb la epi manje mikwòb la. Nan san nou tou gen platelè. Platelè se yo ki kaye lè moun blese pou anpeche moun nan pèdi twòp san. Tout pati sa yo ki gen nan san an, yo tout ap naje nan yon likid yo rele plasma. 2. a. Nimewo, valè. Mwen te gen san goud mwen achte avè l kounye a mwen pa ret anyen. 3. Pr. Ki pa genyen. Ou se yon nonm ki san santiman, si ou kapab vin kanpe devan mwen la a pou ou di mwen ou renmen mwen."
])