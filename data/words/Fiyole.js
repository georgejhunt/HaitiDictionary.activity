showWord(["np. "," Politisyen, edikatè, animatè, sendikalis, teyorisyen, ansyen Senatè, ansyen Prezidan Pwovizwa. Li fèt Pestèl, li antre Pòtoprens pandan li te ti moun nan lekòl primè. Apre lekòl segondè li, li te vin pwofesè matematik ak syans nan lise Petyon, nan Kolèj Sen-Masyal, nan kolèj Odeyid ak lòt lekòl ankò. Li te marye an 1942 ak Kamèn Jan-Franswa, moun Tomazo, ki te pwofesè lekòl nan Pòtoprens, yo fè uit timoun. Fiyole te vin antre nan politik nan ane 1946. Msye te patisipe pou devlope epi nonmen Mouvman Ouvriye ak Peyizan (MOP) an Me 1946. Msye te gen yon popilarite solid nan mas pèp Pòtoprens lan, li te ka mande mas moun soti vin manifeste nan lari epi yo te obeyi, yo te rele sa Awoulo konpresè@ Li pat rive gen eleksyon 1957 alòske li vin prezidan pwovizwa (26 Me 1957) ak responsablite pou òganize eleksyon. Deja nan dat 13 Jen 1957, Lame Dayiti ak Jeneral Kebwo bay Fiyole yon koudeta epi egzile li Ozetazini. Men pandan li nan egzil la li te aktif kont gouvènman Franswa Divalye a. Li fòme jounal pou kontinye lit la. Li vin remarye ak Jòjèt Lejèm yon doktè ki patisipe ak anpil dilijans nan travay pati MOP. Yo vin fè de lòt timoun. Apre Franswa Divalye mouri, Janklod Divalye pa t kite Fiyole retounen Ayiti. Se lè Janklod Divalye pati nan ane 1986 Fiyole tounen. Msye te vin granmoun anpil, li te enterese vin kandida men sante li te febli, li mouri 27 Out 1986 Pòtoprens."
])