showWord(["np.","Li fèt jou ki te kat Jen 1907 nan vil Pòtoprens. Li se pitit pitit Tankrèd Ogis, ansyen prezidan peyi a. Msye te al kontinye etid segondè li nan peyi Lasuis apre li te kite lekòl Sen Lui Gonzag. Lè li te fini lekòl segondè li, li te ale rete nan vil Pari, Peyi Lafrans. Apre sa, li te ale nan peyi Almay, Angletè ak Lespay. Li te tounen Ayiti nan àne 1927, lè li te gen ventan. Li te patisipe aktivman nan Revue Indigène lan. Li pat vle kontinye idantifye tèt li ak elit sosyal peyi a, se pou sa li fè wout li nan mitan mas pèp la. Msye te fonde Lig Jenès Patriyòt Ayisyen. Nan ane 1929, lè grèv Damyen an, yo te arete li pou pawòl politik ki te soti nan bouch li.  Premye liv li soti nan ane 1930: La Proie et L'Ombre. Apresa, li pibliye Les Fantoches (1931), La Montagne Ensorcelée epi ak Gouverneurs de la Rosée (1931). Msye te vle fè yon revolisyon sosyal. Se konsa li parèt ak L'Analyse Schématique (1933), yon tantativ pou entwodui maksis nan peyi Ayiti. Li vin fonde yon pati kominis (1934) ki lakòz li fè yon tou prizon. Li pran wout egzil epi li ale rete nan peyi Bèljik ak nan peyi Lafrans tou. Pandan tan sa a, li kontinye ap pibliye nan jounal peyi sa yo. Se nan vil Pari li vin enterese nan etnoloji. Nan ane 1939 li pibliye Griefs de l'Homme Noir, yon atik kont rasis.  Se msye ki fonde Biwo Etnoloji Pòtoprens. Msye mouri maladi siwoz jou ki te 18 Out 1944, li te gen 37 an. Gouverneurs de la Rosée (Mèt Lawouze), te pibliye nan àne 1944. Liv sa a prezante lavi peyizan yo. Li tradui nan 17 lang."
])