showWord(["n","1. Lang tout Ayisyen. Pandan lontan, franse te konsidere tankou lang ofisyèl peyi a. Anpil obsèvatè pa janm kapab eksplike kouman yon ti gwoup moun tou piti ki pale franse fè kenbe rès moun yo ki pa konn franse anba yon ilizyon peyi yo a frankofòn. Jodi a Kreyòl la se yon lang ofisyèl tou epitou lekòl kapab montre timoun li ak ekri ak konpreyansyon tèks nan lang Kreyòl. Men pa gen ase liv pou timoun aprann kòrèkteman. Gen anpil travay ki pou fèt pou timoun yo kapab pwofite epitou devlope nan lang yo pale tout bon vre a. Lang Kreyòl te kòmanse devlope lè afriken, franse, espayòl, angle, amerendyen ak pòtigè ap kominike youn ak lòt depi nan tan lontan sou tè peyi Ayiti. Kounye a se yon lang ki fòme, ki majè epi ki gen gramè, òtograf ak literati li. Gen kèk lòt peyi ki pale Kreyòl. Matiniken ak moun ki soti nan Lwizyàn pale yon lang ki rele Kreyòl ki sanble ak Kreyòl ayisyen an. 2. Estil kreyòl. Gen manje kreyòl, gen kwafi kreyòl, gen zanno kreyòl tou."
])