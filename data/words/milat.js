showWord(["n. "," Moun ki se melanj nwa ak blan. Milat yo te gen kèk avantaj pase nwa yo nan tan koloni an. Dapre listwa, milat yo te vle gen menm sitiyasyon ""gwo blan"" yo, yo te nan hinghang ak ""ti blan"" yo epi yo te kwè yo pat kanmarad nwa yo. Anpil ladan yo te libere nan esklavaj, yo te vin lib. Yo te rele yo afranchi tou. Yo te vin gendwa posede bagay esklav nwa yo pat gen dwa posede epi se konsa anpil milat yo te vin rich tou. An 1791, yo te vin posede yon tyè teritwa Sendomeng la, yo te posede yon ka esklav yo. Anpil ladan yo te al lekòl Anfrans. Jodi a nan peyi Ayiti, se plis milat ki kontwole anpil nan aktivite ekonomik Ayiti. Gen anpil moun ki panse te gen anpil diskriminasyon ki baze sou koulè nan peyi Ayiti; se sa ki fè yo kapab eksplike premyèman milat yo te kontwole ekonomi ak politik peyi a, epi, dezyèmman sistèm lekòl yo pa janm fè efò pou tout moun aprann li pou yo patisipe nan zafè ekonomik ak politik peyi a kòmilfo. Gen lòt moun ki panse tou pwoblèm nan, se pa yon pwoblèm pi nwa ak pi klè, (milat) men se yon pwoblèm klas ak yon pwoblèm pouvwa lajan ak pouvwa zam. Moun ki genyen pouvwa yo vle kenbe pouvwa yo, tout jan, tout fason. Se ta yon erè jodi a pou nou panse se milat yo sèlman ki responsab tout pwoblèm peyi a epitou se ta yon erè tou pou analize pwoblèm yo sou kritè koulè sèlman."
])