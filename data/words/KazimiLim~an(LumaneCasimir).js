showWord(["","Chantè, mizisyèn. Li fèt tou pre lavil Okap 14 Oktòb 1922 nan yon fanmi ki te pòv. Depi li te tou piti, li te renmen chante, li te ap chante bò lari. Li pa t ale lekòl lè li te timoun, li vin aprann jwe gita epi kontinye ap chante pou gratis nan lari. Lè li vin gen ventan li ale pòtoprens alòske li pat gen moun li konnen nan kapital la. Men sa pat pran anpil tan pou anpil moun vin konnen li, envite l vin jwe mizik lakay yo. Youn nan moun ki te ededl se Nina Maton Blanchè. Pandan yon gwo espozisyon entènasyonal nan bisantnè a, Limàn Kazimi te chante nan Teyat Devèdi, se la te gen gwo sineyas ki sezi wè kalite talan li genyen, yo fè yon fim ak Limàn pou montre talan ki genyen nan peyi a. Apresa, Limàn te pati al reprezante Ayiti nan plizyè peyi, li vin fè plizyè plak ki gen chate tankou AKawolin Akawo@, APanama m Tonbe@, APapa Gede Bèl Gason@ eltr. Menmsi Limàn te gen anpil fanatik, lavi prive li te pòv. Lè li te vin malad, (li te gen tibèkiloz [maladi pwatrinè]) grangou ak chagren te anvayi li. li te soufri anpil solitid anvan li mouri. Li mouri nan ane 1956 li te gen 34 an."
])