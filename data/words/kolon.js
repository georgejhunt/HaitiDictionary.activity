showWord(["np.","Kaptenn bato, navigatè, eksplorè ki fèt nan peyi Itali an 1451. Li te renmen vwayaje sou bato epi te renmen tande istwa lòt maren rakonte. Istwa yo nouri imajinasyon li epi pouse li ale chèche sipò pou li travèse lanmè atlantik la. Apre anpil peripesi, li te debake nan kontinan Amerik la an 1492. Baze sou enfòmasyon li te genyen ak sou kalkil pa l, li kòmanse yon ekspedisyon nan peyi Espay ki pou te mennenl Ozenn men li ateri nan kontinan Amerik, li te konprann li te rive nan peyi End. Li debake Ayiti jou ki te 5 desanm 1492 pandan premye vwayaj li a. Nan ekspedisyon an te gen twa bato (Nina, Pinta ak Santa-Mariya). Pandan li nan zòn Omòl youn nan bato li yo (Santa Mariya) fè nofraj. Kòm li pat ka repare l, li pran planch ki te nan bato a li fè bati yon fò nan zòn nò peyi a. Se sa ki konsidere tankou premye ladesant moun ki soti nan peyi ewòp yo te fè nan kontinan amerik. Kolon mouri 20 Me 1506."
])